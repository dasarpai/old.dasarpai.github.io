---    
id: 4028    
mathjax: true    
title: 'श्री गंगा स्तोत्रम'    
date: 2020-04-18    
permalink: '/samskrut/shri-ganga-stotram'    
tags: [Devi, Stotram]    
categories:    
    
header:    
   teaser: /assets/images/samskrut/Ganga.jpg    
    
author: 'Hari Thapliyaal'    
    
excerpt:    
    
share: true    
---    
    
![](/assets/images/samskrut/Ganga.jpg)    
    
# श्री गंगा स्तोत्रम    
# Shri Ganga Stotram    
    
{% include embed-audio.html src = "/assets/mp3/034-ShriGangaStotram.mp3" %}     
    
देवि सुरेश्वरि भगति गंगे त्रिभुवनतारिणि तरलतरंगे ।    
शंकरमौलिविहारिणि विमले मम मतिरास्तां तव पदकमले ।।1।।    
    
भागीरथि सुखदायिनि मातस्तव जलमहिमा निगमे ख्यात: ।    
नाहं जाने तव महिमानं पाहि कृपामयि मामज्ञानम ।।2।।    
    
हरिपदपाद्यतरंगिणि गंगे हिमविधुमुक्ताधवलतरंगे ।    
दूरीकुरू मम दुष्कृतिभारं कुरु कृपया भवसागरपारम ।।3।।    
    
तव जलममलं येन निपीतं परमपदं खलु तेन गृहीतम ।    
मातर्गंगे त्वयि यो भक्त: किल तं द्रष्टुं न यम: शक्त: ।।4।।    
    
पतितोद्धारिणि जाह्रवि गंगे खण्डितगिरिवरमण्डितभंगे ।    
भीष्मजननि हेमुनिवरकन्ये पतितनिवारिणि त्रिभुवनधन्ये ।।5।।    
    
कल्पलतामिव फलदां लोके प्रणमति यस्त्वां न पतति शोके ।    
पारावारविहारिणि गंगे विमुखयुवतिकृततरलापांगे ।।6।।    
    
तव चेन्मात: स्रोत: स्नात: पुनरपि जठरे सोsपि न जात: ।    
नरकनिवारिणि जाह्रवि गंगे कलुषविनाशिनि महिमोत्तुंगे ।।7।।    
    
पुनरसदड़्गे पुण्यतरंगे जय जय जाह्रवि करूणापाड़्गे ।    
इन्द्रमुकुट मणिराजितचरणे सुखदे शुभदे भृत्यशरण्ये ।।8।।    
    
रोगं शोकं तापं पापं हर मे भगवति कुमतिकलापम ।    
त्रिभुवनसारे वसुधाहारे त्वमसि गतिर्मम खलु संसारे ।।9।।    
    
अलकानन्दे परमानन्दे कुरु करुणामयि कातरवन्द्ये ।    
तव तटनिकटे यस्य निवास: खलु वैकुण्ठे तस्य निवास: ।।10।।    
    
वरमिह: नीरे कमठो मीन: कि वा तीरे शरट: क्षीण: ।    
अथवा श्वपचो मलिनो दीनस्तव न हि दूरे नृपतिकुलीन: ।।11।।    
    
भो भुवनेश्वरि पुण्ये धन्ये देवि द्रवमयि मुनिवरकन्ये ।    
गंगास्तवमिमममलं नित्यं पठति नरो य: सजयति सत्यम ।।12।।    
    
येषां ह्रदये गंगाभक्तिस्तेषां भवति सदा सुख मुक्ति: ।    
मधुराकान्तापंझटिकाभि: परमानन्द कलितललिताभि:    
    
गंगास्तोत्रमिदं भवसारं वांछितफलदं विमलं सारम ।    
शंकरसेवकशंकरचितं पठति सुखी स्तव इति च समाप्त: ।।    
    
https://sanskrit.dasarpai.com/shri-ganga-stotram/