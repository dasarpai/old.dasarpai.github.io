---    
id: 4045    
mathjax: true    
title: 'मङ्गलाचरणम्'    
date: 2020-04-22    
permalink: '/samskrut/mangalacharan'    
tags: [Vishnu]    
categories:    
    
header:    
   teaser: /assets/images/samskrut/Vishnu.jpg    
    
author: 'Hari Thapliyaal'    
    
excerpt:    
    
share: true    
---    
    
![](/assets/images/samskrut/Vishnu.jpg)    
    
# मङ्गलाचरणम्    
# Mangalacharan    
    
॥ ॐ श्री गुरुभ्यो नमः हरिः ॐ ॥    
    
शुक्लाम्बरधरं विष्णुं शशिवर्णं चतुर्भुजम् ।    
प्रसन्नवदनं ध्यायेत् सर्वविघ्नोपशान्तये ॥ १॥    
    
अगजानन पद्मार्कं गजाननमहर्निशम् ।    
अनेकदं तं भक्तानां एकदन्तमुपास्महे ॥ २॥    
    
वागर्थाविव सम्पृक्तौ वागर्थप्रतिपत्तये ।    
जगतः पितरौ वन्दे पार्वतीपरमेश्वरौ ॥ ३॥    
    
गुरुर्ब्रह्मा गुरुर्विष्णुः गुरुर्देवो महेश्वरः ।    
गुरुस्साक्षात् परब्रह्म तस्मै श्री गुरवे नमः ॥ ४॥    
    
आङ्गिकं भुवनं यस्य वाचिकं सर्ववाङ्मयम् ।    
आहार्यं चन्द्र तारादि तं नुमः सात्विकं शिवम् ॥ ५॥    
    
सर्वमङ्गलमाङ्गल्ये शिवे सर्वार्थसाधिके ।    
शरण्ये त्र्यम्बके गौरि नारायणि नमोऽस्तुते ॥ ६॥    
    
सरस्वति नमस्तुभ्यं वरदे कामरूपिणि ।    
विद्यारम्भं करिष्यामि सिद्धिर्भवतु मे सदा ॥ ७॥    
    
त्वमेव माता च पिता त्वमेव त्वमेव बन्धुश्च सखा त्वमेव ।    
त्वमेव विद्या द्रविणं त्वमेव त्वमेव सर्वं मम देव देव ॥ ८॥    
    
कायेन वाचा मनसेन्द्रियैर्वा बुध्यात्मना वा प्रकृतेः स्वभावात् ।    
करोमि यद्यत्सकलं परस्मै नारायणायेति समर्पयामि ॥ ९॥    
    
ॐ असतो मा सद्गमय । तमसो मा ज्योतिर्गमय । मृत्योर्मा अमृतं गमय ॥ १०॥    
    
ॐ भूः ॐ भुवः ॐ सुवः ॐ महः ॐ जनः ॐ तपः ॐ सत्यम् ।    
ॐ तत्स॑वि॒तुर्वरे᳚ण्यं॒ भर्गो॑दे॒वस्य॑ धीमहि । धियो॒ यो नः॑ प्रचो॒दया᳚त् ॥११॥    
    
ॐ ग॒णानां᳚ त्वा ग॒णप॑तिग्ं हवामहे क॒विं क॑वी॒नामु॑प॒मश्र॑वस्तमम् ।    
ज्ये॒ष्ठ॒राजं॒ ब्रह्म॑णां ब्रह्मणस्पत॒ आ नः॑ श‍ृ॒ण्वन्नू॒तिभि॑स्सीद॒ साद॑नम् ॥ १२॥    
    
॥ महागणपतये॒ नमः ॥    
    
ॐ प्रणो॑ दे॒वि सर॑स्वती॒ वाजे॑भिर्वा॒जिनी॑वती । धी॒नाम॑वि॒त्र्य॑वतु ॥    
    
वाग्देव्यै॒ नमः॑ ॥    
    
ॐ नमो॒ ब्रह्म॑णे धा॒रणं॑ मे अ॒स्त्वनि॑राकरणं धा॒रयि॑ता भूयासं॒    
कर्ण॑योश्श्रु॒तं मा च्यो᳚ढ्वं॒ ममा॒मुष्य॒ ओम् ॥    
    
ॐ शान्तिः॒ शान्तिः॒ शान्तिः॑ ।    
    
https://sanskrit.dasarpai.com/mangalacharan/