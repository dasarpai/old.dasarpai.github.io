---    
id: 4026    
mathjax: true    
title: 'देवी अपराध क्षमापन स्तोत्रं'    
date: 2020-04-18    
permalink: /samskrutyatra/devi-aparaadh-kshamapan-stotram'
redirect_from: 
  - '/samskrut/devi-aparaadh-kshamapan-stotram'
tags: [Devi, Durga Saptashati, Stotram]    
categories:    
    
header:    
   teaser: /assets/images/samskrut/durga.jpg    
    
author: 'Hari Thapliyaal'    
    
excerpt:    
    
share: true    
---    
    
![](/assets/images/samskrut/durga.jpg)    
    
# देवी अपराध क्षमापन स्तोत्रं    
# Devi Aparaadh Kshamapan Stotram    
    
{% include embed-audio.html src = "/assets/mp3/032-DeviApradhKshamapanStotram1.mp3" %}     
{% include embed-audio.html src = "/assets/mp3/032-DeviApradhKshamapanStotram2.mp3" %}     
    
न मन्त्रं नो यन्त्रं तदापि च न जाने स्तुतिमहो    
न चाह्वानं ध्यानं तदापि च न जाने स्तुतिकथाः ।    
न जाने मुद्रास्ते तदापि च न जाने विलपनं    
परं जाने मातस्त्वदनुसरणं क्लेशहरणम् ॥ 1॥    
    
विधेरज्ञानेन द्रविणविरहेणालसतया    
विधेयाशक्यत्वात्तव चरणयोर्या च्युतिरभूत् ।    
तदेतत्क्षन्तव्यं जननि सकलोद्धारिणि शिवे    
कुपुत्रो जायेत क्वचिदपि कुमाता न भवति ॥2॥    
    
पृथिव्यां पुत्रास्ते जननि बहवः सन्ति सरलाः    
परं तेषां मध्ये विरलतरलोऽहं तव सुतः ।    
मदीयोऽयं त्यागः समुचितमिदं नो तव शिवे    
कुपुत्रो जायेत क्वचिदपि कुमाता न भवति ॥3॥    
    
जगन्मातर्मातस्तव चरणसेवा न रचिता    
न वा दत्तं देवि द्रविणमपि भूयस्तव मया ।    
तथापि त्वं स्नेहं मयि निरुपमं यत्प्रकुरुषे    
कुपुत्रो जायेत क्वचिदपि कुमाता न भवति ॥ 4॥    
    
परित्यक्ता देवा विविधविधसेवाकुलतया    
मया पञ्चाशीतेरधिकमपनीते तु वयसि ।    
इदानीं चेन्मातस्तव यदि कृपा नापि भविता    
निरालम्बो लम्बोदरजननि कं यामि शरणम् ॥ 5॥    
    
श्र्वपाको जल्पाको भवति मधुपाकोपमगिरा    
निरातङ्को रङ्को विहरति चिरं कोटिकनकैः ।    
तवापर्णे कर्णे विशति मनुवर्णे फलमिदं    
जनःको जानीते जनानि जपनीयं जपविधौ ॥ 6॥    
    
चिताभस्मालेपो गरलमशनं दिक्पटधरो    
जटाधारी कण्ठे भुजगपतिहारी पशुपतिः ।    
कपाली भूतेशो भजति जगदीशैकपदवीं    
भवानि त्वत्पाणिग्रहणपरिपाटीफलमिदम् ॥ 7॥    
    
न मोक्षस्याकाङ्क्षा भवविभववाञ्छापि च न मे    
न विज्ञानापेक्षा शशिमुखि सुखेच्छापि न पुनः ।    
अतस्त्वां संयाचे जननि जननं यातु मम वै    
मृडानी रुद्राणी शिव शिव भवानीति जपतः ॥ 8॥    
    
नाराधितासि विधिना विविधोपचारैः    
किं रुक्षचिन्तनपरैर्न कृतं वचोभिः ।    
श्यामे त्वव यदि किञ्चन मय्यनाथे    
धत्से कृपामुचितमम्ब परं तवैव ॥ 9॥    
    
आपत्सु मग्नः स्मरणं त्वदीयं करोमि दुर्गे करुणार्णवेशि ।    
नैतच्छठत्वं मम भावयेथाः क्षुधातृषार्ता जननीं स्मरन्ति ॥ 10॥    
    
जगदम्ब विचित्रमत्र किं परिपूर्णा करुणास्ति चेन्मयि ।    
अपराधपरम्परावृत्तं न हि माता समुपेक्षते सुतम् ॥ 11॥    
    
मत्समः पातकी नास्ति पापघ्नी त्वत्समा न हि ।    
एवं ज्ञात्वा महादेवि यथा योग्यं तथा कुरु ॥ 12॥    
    
