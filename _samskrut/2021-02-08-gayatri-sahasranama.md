---    
id: 4160    
mathjax: true    
title: 'श्री गायत्री सहस्रनामस्तोत्रं'    
date: 2021-02-08    
permalink: /samskrutyatra/gayatri-sahasranama'
redirect_from: 
  - '/samskrut/gayatri-sahasranama'
tags: [Devi]    
categories:    
    
header:    
   teaser: /assets/images/samskrut/durga.jpg    
    
author: 'Hari Thapliyaal'    
    
excerpt:    
    
share: true    
---    
    
![](/assets/images/samskrut/durga.jpg)    
    
# श्री गायत्री सहस्रनामस्तोत्रं    
# Gayatri Sahasranama    
    
श्री गायत्री सहस्रनामस्तोत्रं देवी भागवतांतर्गत    
    
नारद उवाच –    
भगवन्-सर्वधर्मज्ञ, सर्व शास्त्र विशारद ।    
श्रुति-स्मृति-पुराणानां, रहस्यं त्वन्मुखात्-श्रुतम्॥१॥    
    
सर्वपाप हरं देव, येन विद्या प्रवर्तते ।    
केन वा ब्रह्म-विज्ञानं, किं नु वा मोक्ष-साधनम्॥२॥    
    
ब्राह्मणानां गतिः केन, केन वा मृत्यु नाशनम् ।    
ऐहि-कामुष्मिक-फलं, केन वा पद्मलोचन॥३॥    
    
वक्तुम् अर्हस्य-शेषेण, सर्वं निखिलमादितः ।    
श्री नारायण उवाच –    
साधु साधु महाप्राज्ञ, सम्यक् पृष्टं त्वयाऽनघ॥४॥    
    
शृणु वक्ष्यामि यत्नेन, गायत्री-अष्टसहस्रकम् ।    
नाम्नां शुभानां दिव्यानां सर्वपाप-विनाशनम्॥५॥    
    
सृष्ट्यादौ यद्-भगवता, पूर्वे प्रोक्तं ब्रवीमि ते ।    
अष्टोत्तर-सहस्रस्य, ऋषिर्ब्रह्मा प्रकीर्तितः॥६॥    
    
छन्दोऽनुष्टुप् तथा देवी, गायत्री देवता स्मृता ।    
हलोबीजानि तस्यैव, स्वराः शक्तय ईरिताः॥७॥    
    
अङ्गन्यास-करन्यासौ, उच्येते मातृकाक्षरैः ।    
अथ ध्यानं प्रवक्ष्यामि, साधकानां हिताय वै॥८॥    
    
ध्यानम्    
    
रक्त-श्वेत-हिरण्य-नील-धवलैः, युक्तां त्रिनेत्रोज्ज्वलां    
रक्तां रक्त-नवस्रजं मनिगणैः, युक्तां कुमारीम् इमाम् ।    
गायत्रीं कमलासनां करतले, व्यानद्ध-कुण्डाम्बुजां    
पद्माक्षीं च वरस्रजं च, दधतीं हंसाधिरूढां भजे॥९॥    
    
श्री गायत्री सहस्रनामस्त्रोत्रं    
    
ॐ अचिन्त्य-लक्षणा अव्यक्ता, अप्यर्थ-मातृ-महेश्वरी ।    
अमृतावर्णव-मध्यस्था, अप्यजिता च-अपराजिता॥१०॥    
    
अणिमादि-गुणाधारा, अप्यर्क-मण्डल- संस्थिता ।    
अजराजापराधर्मा, अक्षसूत्र-धराधरा॥११॥    
    
अकारादि-क्षकरान्ता, अपि अरिषड्वर्ग-भेदिनी ।    
अञ्जनाद्रि-प्रतीकाशा, अप्यञ्जनाद्रि-निवासिनी॥१२॥    
    
अदितिश्च- अजपाविद्या , अप्यरविन्द-निभेक्षणा ।    
अन्तर्बहिः-स्थिता विद्या, ध्वंसिनी चान्तरात्मिका॥१३॥    
    
अजा च अजमुखावासा, अप्यरविन्द-निभानना ।    
अर्ध-मात्रार्थ-दानज्ञा, अप्यरि-मण्डल-मर्दिनी॥१४॥    
    
असुरघ्नी हि अमावास्या, अप्यलक्ष्मीघ्नि-अन्त्यजार्चिता ।    
आदिलक्ष्मीश्च आदिशक्तिः, आकृतिश्च-आयतानना॥१५॥    
    
आदित्य पदवीचारा, अप्यादित्य-परिसेविता ।    
आचार्य-आवर्तनाचारा, अप्यादिमूर्ति-निवासिनी॥१६॥    
    
आग्नेयी चामरी चाद्या, चाराध्या चासनस्थिता ।    
आधार निलयाधारा च, आकाशान्त निवासिनी॥१७॥    
    
आदि अक्षर-समायुक्ता च, अन्तराकाश-रूपिणी ।    
आदित्य-मण्डलगता च, अन्तरध्वान्त-नाशिनी॥१८॥    
    
इन्दिरा चेष्टदा चेष्टा च, इन्दीवर-निभेक्षणा ।    
इरावती च इन्द्रप्रदा च, इन्द्राणी च इन्दुरूपिणी॥१९॥    
    
इक्षु-कोदण्ड-संयुक्ता च, इषु-संधान-कारिणी ।    
इन्द्रनील-समाकारा च, इडा-पिङ्गल-रूपिणी॥२०॥    
    
इन्द्राक्षी च ईश्वरी देवी च, ईहात्रय-विवर्जिता ।    
उमा च उषा हि उडुनिभा, उर्वारुक-फलानना॥२१॥    
    
उडुप्रभा च उडुमती हि, उडुपा हि उडुमध्यगा ।    
ऊर्ध्वा चापि ऊर्ध्वकेशी च, अप्यूर्ध्व-अधोगतिभेदिनी॥२२॥    
    
ऊर्ध्व-बाहुप्रिया च उर्मिमाला-वाक्-ग्रन्थदायिनी ।    
ऋतं च ऋषिः ऋतुमती, ऋषिदेव नमस्कृता॥२३॥    
    
ऋग्वेदा ऋणहर्त्री च, ऋषिमण्डल-चारिणी ।    
ऋद्धिदा ऋजु-मार्गस्था, ऋजुधर्मा ऋतुप्रदा॥२४॥    
    
ऋग्वेदनिलया ऋज्वी, लुप्तधर्म-प्रवर्तिनी ।    
लूतारिवर-सम्भूता, लूतादि-विषहारिणी॥२५॥    
    
एकाक्षरा च एकमात्रा च, एका च एकैक-निष्ठिता ।    
ऐन्द्री हि ऐरावतारूढा च, ऐहिकामुष्मिकप्रदा॥२६॥    
    
ओंकारा हि ओषधी चोता, चोत-प्रोत-निवासिनी ।    
और्वा हि औषध-सम्पन्ना, औपासन फलप्रदा॥२७॥    
    
अण्ड-मध्य-स्थिता देवी, चाःकार-मनुरूपिणी ।    
कात्यायनी कालरात्रिः, कामाक्षी कामसुन्दरी॥२८॥    
    
कमला कामिनी कान्ता, कामदा कालकण्ठिनी ।    
करि-कुम्भस्तनभरा, करवीर सुवासिनी॥२९॥    
    
कल्याणी कुण्डलवती, कुरुक्षेत्र-निवासिनी ।    
कुरुविन्द दलाकारा, कुण्डली कुमुदालया॥३०॥    
    
कालजिह्वा करालास्या, कालिका कालरूपिणी ।    
कमनीयगुणा कान्तिः, कलाधारा कुमुद्वती॥३१॥    
    
कौशिकी कमलाकारा, कामचार प्रभञ्जिनी ।    
कौमारी करुणापाङ्गी, ककुबन्ता करिप्रिया॥३२॥    
    
केसरी केशवनुता, कदम्ब कुसुमप्रिया ।    
कालिन्दी कालिका काञ्ची, कलशोद्भव संस्तुता॥३३॥    
    
काममाता क्रतुमती, कामरूपा कृपावती ।    
कुमारी कुण्डनिलया, किराती कीरवाहना॥३४॥    
    
कैकेयी कोकिलालापा, केतकी कुसुमप्रिया ।    
कमण्डलुधरा काली, कर्म निर्मूल-कारिणी॥३५॥    
    
कलहंस गतिः कक्षा, कृत-कौतुक-मङ्गला ।    
कस्तूरि-तिलका कम्रा, करीन्द्र-गमना कुहूः॥३६॥    
    
कर्पूरलेपना कृष्णा, कपिला कुहराश्रया ।    
कूटस्था कुधरा कम्रा, कुक्षिस्थाकिल-विष्टपा॥३७॥    
    
खड्ग-खेटकरा खर्वा, खेचरी खगवाहना ।    
खट्वाङ्ग-धारिणी ख्याता, खगराजोपरि-स्थिता॥३८॥    
    
खलग्नी खण्डितजरा, खण्डाख्यान-प्रदायिनी ।    
खण्डेन्दुतिलका गङ्गा, गणेश-गुह-पूजिता॥३९॥    
    
गायत्री गोमती गीता, गान्धारी गानलोलुपा ।    
गौतमी गामिनी गाधा, गन्धर्वाप्सर-सेविता॥४०॥    
    
गोविन्द-चरणाक्रान्ता, गुणत्रय-विभाविता ।    
गन्धर्वी गह्वरी गोत्रा, गिरीशा गहना गमी॥४१॥    
    
गुहावासा गुणवती, गुरुपाप-प्रणाशिनी ।    
गुर्वी गुणवती गुह्या, गोप्तव्या गुणदायिनी॥४२॥    
    
गिरिजा गुह्य-मातङ्गी, गरुडध्वज-वल्लभा ।    
गर्वापहारिणी गोदा, गोकुलस्था गदाधरा॥४३॥    
    
गोकर्ण-निलयासक्ता, गुह्यमण्डल-वर्तिनी ।    
घर्मदा घनदा घण्टा, घोर-दानव-मर्दिनी॥४४॥    
    
घृणिमन्त्रमयी घोषा, घन-सम्पात-दायिनी ।    
घाण्टारवप्रिया घ्राणा, घृणि-संतुष्ट-कारिणी॥४५॥    
    
घनारि-मण्डला घूर्णा, घृताची घनवेगिनी ।    
ज्ञान-धातुमयी चर्चा, चर्चिता चारुहासिनी॥४६॥    
    
चटुला चण्डिका चित्रा, चित्रमाल्य-विभूषिता ।    
चतुर्भुजा चारुदन्ता, चातुरी चरितप्रदा॥४७॥    
    
चूलिका चित्र-वस्त्रान्ता, चन्द्रमः कर्णकुण्डला ।    
चन्द्रहासा चारुदात्री, चकोरी चारुहासिनी॥४८॥    
    
चन्द्रिका चन्द्रधात्री च, चौरी चौरा च चण्डिका ।    
चञ्चद्-वाग्वादिनी चन्द्र-चूडा चोर-विनाशिनी॥४९॥    
    
चारुचन्दन लिप्ताङ्गी, चन्चत्-चामर-वीजिता ।    
चारुमध्या चारुगतिः, चन्दिला चन्द्ररूपिणी॥५०॥    
    
चारुहोम-प्रिया चार्वा, चरिता चक्रबाहुका ।    
चन्द्रमण्डल-मध्यस्था, चन्द्रमण्डल दर्पणा॥५१॥    
    
चक्रवाकस्तनी चेष्टा, चित्रा चारुविलासिनी ।    
चित्-स्वरूपा चन्द्रवती, चन्द्रमाः चन्दनप्रिया॥५२॥    
    
चोदयित्री चिरप्रज्ञा, चातका चारुहेतुकी ।    
छत्रयाता छत्रधरा, छाया छन्दः परिच्छदा॥५३॥    
    
छायादेवी छिद्रनखा, छन्नेन्द्रिय-विसर्पिणी ।    
छन्दोऽनुष्टुप्-प्रतिष्ठान्ता, छिद्रोपद्रव-भेदिनी॥५४॥    
    
छेदा छत्रेश्वरी छिन्ना, छुरिका छेदनप्रिया ।    
जननी जन्मरहिता, जातवेदा जगन्मयी॥५५॥    
    
जाह्नवी जटिला जेत्री, जरामरण-वर्जिता ।    
जम्बूद्वीपवती ज्वाला, जयन्ती जलशालिनी॥५६॥    
    
जितेन्द्रिया जितक्रोधा, जितामित्रा जगत्प्रिया ।    
जातरूपमयी जिह्वा, जानकी जगती जरा॥५७॥    
    
जनित्री जह्नुतनया, जगत्रय-हितैषिणी ।    
ज्वालामुखी जपवती, ज्वरघ्नी जितविष्टपा॥५८॥    
    
जिताक्रान्तमयी ज्वाला, जाग्रती ज्वरदेवता ।    
ज्वलन्ती जलदा ज्येष्ठा, ज्याघोषास्फोट-दिङ्मुखी॥५९॥    
    
जम्भिनी जृम्भणा जृम्भा, ज्वलन्-माणिक्यकुण्डला ।    
झिंझिका झण-निर्घोषा, झंझा-मारुत-वेगिनी॥६०॥    
    
झल्लरीवाद्य-कुशला, ञरूपा ञभुजा स्मृता ।    
टङ्कबाण-समायुक्ता, टङ्किनी टङ्कभेदिनी॥६१॥    
    
टङ्कीगण-कृताघोषा, टङ्कनीय-महोरसा ।    
टङ्कार-कारिणी देवी, ठठशब्द-निनादिनी॥६२॥    
    
डामरी डाकिनी डिम्भा, डुण्डमारैक-निर्जिता ।    
डामरीतन्त्र-मार्गस्था, डमड्-डमरु-नादिनी॥६३॥    
    
डिण्डीरवसहा डिम्भ-लसत्क्रीडा-परायणा ।    
ढुण्डि-विघ्नेश-जननी, ढक्काहस्ता ढिलिव्रजा॥६४॥    
    
नित्यज्ञाना निरुपमा, निर्गुणा नर्मदा नदी ।    
त्रिगुणा त्रिपदा तन्त्री, तुलसी तरुणा तरुः॥६५॥    
    
त्रिविक्रम-पदाक्रान्ता, तुरीय-पदगामिनी ।    
तरुणादित्य-संकाशा, तामसी तुहिना तुरा॥६६॥    
    
त्रिकालज्ञान-सम्पन्ना, त्रिवली च त्रिलोचना ।    
त्रिशक्तिः त्रिपुरा तुङ्गा, तुरङ्गवदना तथा॥६७॥    
    
तिमिङ्गल-गिला तीव्रा, त्रिस्रोता तामसादिनी ।    
तन्त्रमन्त्र-विशेषज्ञा, तनुमध्या त्रिविष्टपा॥६८॥    
    
त्रिसन्ध्या त्रिस्तनी तोषा, संस्था ताल-प्रतापिनी ।    
ताटङ्किनी तुषाराभा, तुहिनाचल-वासिनी॥६९॥    
    
तन्तुजाल-समायुक्ता, तार-हारावलिप्रिया ।    
तिलहोमप्रिया तीर्था, तमाल-कुसुमाकृतिः॥७०॥    
    
तारका त्रियुता तन्वी, त्रिशङ्कु-परिवारिता ।    
तलोदरी तिलाभूषा, ताटङ्कप्रिय-वादिनी॥७१॥    
    
त्रिजटा तित्तिरी तृष्णा, त्रिविधाः तरुणाकृतिः ।    
तप्तकाञ्चन-संकाशा, तप्तकाञ्चन-भूषणा॥७२॥    
    
त्रैयम्बका त्रिवर्गा च, त्रिकालज्ञान दायिनी ।    
तर्पणा तृप्तिदा तृप्ता, तामसी तुम्बुरुस्तुता॥७३॥    
    
तार्क्ष्यस्था त्रिगुणाकारा, त्रिभङ्गी तनुवल्लरिः ।    
थात्कारी थारवा थान्ता, दोहिनी दीनवत्सला॥७४॥    
    
दानवान्तकरी दुर्गा, दुर्गासुर-निबर्हिणी ।    
देवरीतिः दिवारात्रिः, द्रौपदी दुन्दुभिस्वना॥७५॥    
    
देवयानी दुरावासा, दारिद्र्य-उद्भेदिनी दिवा ।    
दामोदरप्रिया दीप्ता, दिग्वासा दिग्विमोहिनी॥७६॥    
    
दण्डकारण्य-निलया, दण्डिनी देवपूजिता ।    
देववन्द्या दिविषदा, द्वेषिणी दानवाकृतिः॥७७॥    
    
दीनानाथ-स्तुता दीक्षा, दैवतादि-स्वरूपिणी ।    
धात्री धनुर्धरा धेनुः, धारिणी धर्मचारिणी॥७८॥    
    
धरन्धरा धराधारा, धनदा धान्य-दोहिनी ।    
धर्मशीला धनाध्यक्षा, धनुर्वेद-विशारदा॥७९॥    
    
धृतिर्धन्या धृतपदा, धर्मराजप्रिया ध्रुवा ।    
धूमावती धूमकेशी, धर्मशास्त्र-प्रकाशिनी॥८०॥    
    
नन्दा नन्दप्रिया निद्रा, नृनुता नन्दनात्मिका ।    
नर्मदा नलिनी नीला, नीलकण्ठ समाश्रया॥८१॥    
    
नारायणप्रिया नित्या, निर्मला निर्गुणा निधिः ।    
निराधारा निरुपमा, नित्यशुद्धा निरञ्जना॥८२॥    
    
नादबिन्दु-कलातीता, नादबिन्दु -कलात्मिका ।    
नृसिंहिनी नगधरा, नृपनाग-विभूषिता॥८३॥    
    
नरक-क्लेश-शमनी, नारायण-पदोद्भवा ।    
निरवद्या निराकारा, नारद-प्रियकारिणी॥८४॥    
    
नानाज्योतिः समाख्याता, निधिदा निर्मलात्मिका ।    
नवसूत्रधरा नीतिः, निरुपद्रव-कारिणी॥८५॥    
    
नन्दजा नवरत्नाढ्या, नैमिषारण्य-वासिनी ।    
नवनीतप्रिया नारी, नीलजीमूत- निःस्वना॥८६॥    
    
निमेषिणी नदीरूपा, नीलग्रीवा निशीश्वरी ।    
नामावलिः निशुम्भग्नी, नागलोक-निवासिनी॥८७॥    
    
नवजाम्बूनद-प्रख्या, नाग-लोकाधिदेवता ।    
नूपुराक्रान्त-चरणा, नरचित्त-प्रमोदिनी॥८८॥    
    
निमग्ना-रक्तनयना, निर्घात-सम निःस्वना ।    
नन्दनोद्यान-निलया, निर्व्यूहोपरिचारिणी॥८९॥    
    
पार्वती परमोदारा, परब्रह्मात्मिका परा ।    
पञ्चकोश-विनिर्मुक्ता, पञ्चपातक-नाशिनी॥९०॥    
    
परचित्त-विधानज्ञा, पञ्चिका पञ्चरूपिणी ।    
पूर्णिमा परमा प्रीतिः, परतेजः प्रकाशिनी॥९१॥    
    
पुराणी पौरुषी पुण्या, पुण्डरीक-निभेक्षणा ।    
पातालतल-निर्मग्ना, प्रीता प्रीति-वर्धिनी॥९२॥    
    
पावनी पादसहिता, पेशला पवनाशिनी ।    
प्रजापतिः परिश्रान्ता, पर्वत-स्तनमण्डला॥९३॥    
    
पद्मप्रिया पद्मसंस्था, पद्माक्षी पद्म-सम्भवा ।    
पद्मपत्रा पद्मप्रदा, पद्मिनी प्रियभाषिणी॥९४॥    
    
पशुपाश-विनिर्मुक्ता, पुरन्ध्री पुरवासिनी ।    
पुष्कला पुरुषा पर्वा, पारिजात-सुमप्रिया॥९५॥    
    
पतिव्रता पवित्राङ्गी, पुष्पहास-परायणा ।    
प्रज्ञावती-सुता पौत्री, पुत्रपूज्या पयस्विनी॥९६॥    
    
पट्टिपाशधरा पङ्क्तिः, पितृलोक-प्रदायिनी ।    
पुराणी पुण्यशीला च, प्रणतार्ति-विनाशिनी॥९७॥    
    
प्रद्युम्न-जननी पृष्टा, पितामह-परिग्रहा ।    
पुण्डरीक-पुरावासा, पुण्डरीक-समानना॥९८॥    
    
पृथुजङ्घा पृथुभुजा, पृथुपादा पृथूदरी ।    
प्रवालशोभा पिङ्गाक्षी, पीतवासाः प्रचापला॥९९॥    
    
प्रसवा पुष्टिदा पुण्या, प्रतिष्ठा प्रणवागतिः ।    
पञ्चवर्णा पञ्चवाणी, पञ्चिका पञ्चरस्थिता॥१००॥    
    
परमाया परज्योतिः, परप्रीतिः परागतिः ।    
पराकाष्ठा परेशानी, पाविनी पावकद्युतिः॥१०१॥    
    
पुण्यभद्रा परिच्छेद्या, पुष्पहासा पृथूदरी ।    
पीताङ्गी पीतवसना, पीतशय्या पिशाचिनी॥१०२॥    
    
पीतक्रिया पिशाचघ्नी, पाटलाक्षी पटुक्रिया ।    
पञ्चभक्ष-प्रियाचारा, पूतना-प्राणघातिनी॥१०३॥    
    
पुन्नागवन-मध्यस्था, पुण्यतीर्थ-निषेविता ।    
पञ्चाङ्गी च पराशक्तिः, परमाह्लाद-कारिणी॥१०४॥    
    
पुष्पकाण्ड-स्थिता पूषा, पोषिताखिल-विष्टपा ।    
पानप्रिया पञ्चशिखा, पन्नगोपरि-शायिनी॥१०५॥    
    
पञ्च-मात्रात्मिका पृथ्वी, पथिका पृथुदोहिनी ।    
पुराण-न्याय-मीमांसा, पाटली पुष्पगन्धिनी॥१०६॥    
    
पुण्यप्रजा पारदात्री, परमार्गैक-गोचरा ।    
प्रवालशोभा पूर्णाशा, प्रणवा पल्लवोदरी॥१०७॥    
    
फलिनी फलदा फल्गुः, फूत्कारी फलकाकृतिः ।    
फणीन्द्र-भोगशयना, फणिमण्डल मण्डिता॥१०८॥    
    
बालबाला बहुमता, बालातप-निभांशुका ।    
बलभद्रप्रिया वन्द्या, वडवा बुद्धिसंस्तुता॥१०९॥    
    
बन्दीदेवी बिलवती, बडिशघ्नी बलिप्रिया ।    
बान्धवी बोधिता बुद्धिः, बन्धूक-कुसुमप्रिया॥११०॥    
    
बालभानु-प्रभाकारा, ब्राह्मी ब्राह्मण-देवता ।    
बृहस्पति-स्तुता वृन्दा, वृन्दावन-विहारिणी॥१११॥    
    
बालाकिनी बिलाहारा, बिलवासा बहूदका ।    
बहुनेत्रा बहुपदा, बहुकर्णा-वतंसिका॥११२॥    
    
बहुबाहुयुता बीज-रूपिणी बहुरूपिणी ।    
बिन्दुनाद-कलातीता, बिन्दुनाद-स्वरूपिणी॥११३॥    
    
बद्ध-बोधाङ्गुलि-त्राणा, बदर्याश्रम-वासिनी ।    
बृन्दारका बृहत्-स्कन्धा, बृहती बाणपातिनी॥११४॥    
    
वृन्दाध्यक्षा बहुनुता, वनिता बहुविक्रमा ।    
बद्ध-पद्मासन आसीना, बिल्वपत्र-तलस्थिता॥११५॥    
    
बोधिद्रुम-निजावासा, बडिस्था बिन्दुतर्पणा ।    
बाला बाणासनवती, वडवानल-वेगिनी॥११६॥    
    
ब्रह्माण्ड-बहिरन्तःस्था, ब्रह्म-कङ्कण-सूत्रिणी ।    
भवानी भीषणवती, भाविनी भयहारिणी॥११७॥    
    
भद्रकाली भुजङ्गाक्षी, भारती भारताशया ।    
भैरवी भीषणाकारा, भूतिदा भूतिमालिनी॥११८॥    
    
भामिनी भोगनिरता, भद्रदा भूरिविक्रमा ।    
भूतवासा भृगुलता, भार्गवी भूसुरार्चिता॥११९॥    
    
भागीरथी भोगवती, भवनस्था भिषग्वरा ।    
भामिनी भोगिनी भाषा, भवानी भूरिदक्षिणा॥१२०॥    
    
भर्गात्मिका भीमवती, भवबन्ध-विमोचिनी ।    
भजनीया भूतदात्री, रञ्जिता भुवनेश्वरी॥१२१॥    
    
भुजङ्गवलया भीमा, भेरुण्डा भोगदायिनी ।    
माता माया मधुमती, मधुजिह्वा मधुप्रिया॥१२२॥    
    
महादेवी महाभागा, मालिनी मीनलोचना ।    
मायातीता मधुमती, मधुमांसा मधुद्रवा॥१२३॥    
    
मानवी मधुसम्भूता, मिथिलापुर-वासिनी ।    
मधुकैटभ-संहर्त्री, मेदिनी मेघमालिनी॥१२४॥    
    
मन्दोदरी महामाया, मैथिली मसृणप्रिया ।    
महालक्ष्मीः महाकाली, महाकन्या महेश्वरी॥१२५॥    
    
माहेन्द्री मेरुतनया, मन्दार-कुसुमार्चिता ।    
मञ्जु-मञ्जीर-चरणा, मोक्षदा मञ्जुभाषिणी॥१२६॥    
    
मधुर-द्राविणी मुद्रा, मलया मलयान्विता ।    
मेधा मरकत-श्यामा, मागधी मेनकात्मजा॥१२७॥    
    
महामारी महावीरा, महश्यामा मनुस्तुता ।    
मातृका मिहिराभासा, मुकुन्द-पदविक्रमा॥१२८॥    
    
मूलाधार-स्थिता मुग्धा, मणिपूरक-वासिनी ।    
मृगाक्षी महिषारूढा, महिषासुर-मर्दिनी॥१२ ९॥    
    
योगासना योगगम्या, योगा यौवनकाश्रया ।    
यौवनी युद्ध-मध्यस्था, यमुना युगधारिणी॥१३०॥    
    
यक्षिणी योगयुक्ता च, यक्षराज-प्रसूतिनी ।    
यात्रा यान-विधानज्ञा, यदुवंश-समुद्भवा॥१३१॥    
    
यकारादि-हकारान्ता, याजुषी यज्ञरूपिणी ।    
यामिनी योगनिरता, यातुधान-भयङ्करी॥१३२॥    
    
रुक्मिणी रमणी रामा, रेवती रेणुका रतिः ।    
रौद्री रौद्र-प्रियाकारा, राममाता रतिप्रिया॥१३३॥    
    
रोहिणी राज्यदा रेवा, रमा राजीव-लोचना ।    
राकेशी रूपसम्पन्ना, रत्न-सिंहासन-स्थिता॥१३४॥    
    
रक्तमाल्य-अम्बरधरा, रक्तगन्ध-अनुलेपना ।    
राजहंस-समारूढा, रम्भा रक्त-बलिप्रिया॥१३५॥    
    
रमणीय युगाधारा, राजिताखिल-भूतला ।    
रुरुचर्म-परीधाना, रथिनी रत्नमालिका॥१३६॥    
    
रोगेशी रोगशमनी, राविणी रोमहर्षिणी ।    
रामचन्द्र-पदाक्रान्ता, रावणच्छेदकरिणी॥१३७॥    
    
रत्नवस्त्र-परिच्छन्ना, रथस्था रुक्म-भूषणा ।    
लज्जाधिदेवता लोला, ललिता लिङ्ग-धारिणी॥१३८॥    
    
लक्ष्मीर्लोला लुप्तविषा, लोकिनी लोक-विश्रुता ।    
लज्जा लम्बोदरी देवी, ललना लोकधारिणी॥१३९॥    
    
वरदा वन्दिता विद्या, वैष्णवी विमलाकृतिः ।    
वाराही विरजा वर्षा, वरलक्ष्मीः विलासिनी॥१४०॥    
    
विनता व्योम-मध्यस्था, वारिजासन संस्थिता ।    
वारुणी वेणु-सम्भूता, वीतिहोत्रा विरूपिणी॥१४१॥    
    
वायुमण्डल मध्यस्था, विष्णुरूपा विधिप्रिया ।    
विष्णुपत्नी विष्णुमती, विशालाक्षी वसुन्धरा॥१४२॥    
    
वामदेवप्रिया वेला, वज्रिणी वसुदोहिनी ।    
वेदाक्षर परीताङ्गी, वाजपेय-फलप्रदा॥१४३॥    
    
वासवी वामजननी, वैकुण्ठनिलया वरा ।    
व्यासप्रिया वर्मधरा, वाल्मीकि-परिसेविता॥१४४॥    
    
शाकम्भरी शिवा शान्ता, शरदा शरणागतिः ।    
शातोदरी शुभाचारा, शुम्भासुर-विमर्दिनी॥१४५॥    
    
शोभावती शुभाकारा, शंकरार्ध-शरीरिणी ।    
शोणा शुभाशया शुभ्रा, शिरःसन्धान-कारिणी॥१४६॥    
    
शरावती शरानन्दा, शरद्-ज्योत्स्ना शुभानना ।    
शरभा शूलिनी शुद्धा, शबरी शुकवाहना॥१४७॥    
    
श्रीमती श्रीधरानन्दा, श्रवणानन्द-दायिनी ।    
शर्वाणी शर्वरी-वन्द्या, षड्भाषा षडृतुप्रिया॥१४८॥    
    
षडाधार-स्थिता देवी, षण्मुख-प्रियकारिणी ।    
षडङ्गरूप-सुमतिः, सुरासुर-नमस्कृता॥१४९॥    
    
सरस्वती सदाधारा, सर्वमङ्गल-कारिणी ।    
सामगान-प्रिया सूक्ष्मा, सावित्री सामसम्भवा॥१५०॥    
    
सर्वावासा सदानन्दा, सुस्तनी सागराम्बरा ।    
सर्वैश्वर्य-प्रिया सिद्धिः, साधुबन्धु-पराक्रमा॥१५१॥    
    
सप्तर्षि-मण्डलगता, सोममण्डल-वासिनी ।    
सर्वज्ञा सान्द्रकरुणा, समानाधिक-वर्जिता॥१५२॥    
    
सर्वोत्तुङ्गा सङ्गहीना, सद्गुणा सकलेष्टदा ।    
सरघा सूर्यतनया, सुकेशी सोमसंहतिः॥१५३॥    
    
हिरण्यवर्णा हरिणी, ह्रींकारी हंसवाहिनी ।    
क्षौमवस्त्र-परीताङ्गी, क्षीराब्धि-तनया क्षमा॥१५४॥    
    
गायत्री चैव सावित्री, पार्वती च सरस्वती ।    
वेदगर्भा वरारोहा, श्रीगायत्री पराम्बिका॥१५५॥    
    
इति साहस्रकं नाम्नां, गायत्र्याश्चैव नारद ।    
पुण्यदं सर्वपापघ्नं, महासम्पत्ति-दायकम्॥१५६॥    
    
एवं नामानि गायत्र्या:, तोषोत्पत्ति-कारिणि हि ।    
अष्टम्यां च विशेषेन, पठितव्यं द्विजैः सह॥१५७॥    
    
जपं कृत्वा होम-पूजा, ध्यानं कृत्वा विशेषतः ।    
यस्मै कस्मै न दातव्यं, गायत्र्यास्तु विशेषतः॥१५८॥    
    
सुभक्ताय सुशिष्याय, वक्तव्यं भूसुराय वै ।    
भ्रष्टेभ्यः साधकेभ्यश्च, बान्धवेभ्यो न दर्शयेत्॥१५९॥    
    
यद् गृहे लिखितं शास्त्रं, भयं तस्य न कस्यचित् ।    
चञ्चलापि-स्थिरा भूत्वा, कमला तत्र तिष्ठति॥१६०॥    
    
इदं रहस्यं परमं, गुह्याद्-गुह्यतरं महत् ।    
पुण्यप्रदं मनुष्याणां, दरिद्राणां-निधिप्रदम्॥१६१॥    
    
मोक्षप्रदं मुमुक्षूणां, कामिनाम् सर्वकामदम् ।    
रोगाद्वै मुच्यते रोगी, बद्धो मुच्येत बन्धनात्॥१६२॥    
    
ब्रह्महत्या सुरापानं, सुवर्णस्तेयिनो नराः ।    
गुरुतल्पगतो वापि, पातकान्-मुच्यते सकृत्॥१६३॥    
    
असत्-प्रतिग्रहात्-चैव, अभक्ष्य-भक्षाद् विशेषतः ।    
पाखण्ड-अनृत-मुख्येभ्यः, पठनादेव मुच्यते॥१६४॥    
    
इदम् रहस्यम्-अमलम्, मयोक्तं पद्मजोद्भव ।    
ब्रह्म-सायुज्यमिदं नॄणां, सत्यं सत्यं न संशयः॥१६५॥    
    
॥इति श्रीदेवीभागवते महापुराणे द्वादश-स्कन्धे गायत्री-सहस्रनाम स्तोत्रकथनं नाम षष्ठोध्यायः॥    
    
https://sanskrit.dasarpai.com/gayatri-sahasranama/