---
id: 4088    
mathjax: true    
title: 'Sankat Mochan HanumanAshtakam  - संकटमोचन हनुमानाष्टक'    
date: 2020-05-07    
layout: samskrut-layout 
permalink: /samskrutyatra/sankat-mochan-hanumanasht
redirect_from: 
  - '/samskrut/sankat-mochan-hanumanasht'
tags: [Hanumanji]    
categories:    
    
header:    
   teaser: /assets/images/samskrut/Hanumanji.jpg    
    
author: 'Hari Thapliyaal'    
    
excerpt: "Sankat Mochan HanumanAshtakam गोस्वामी तुलसीदास कृत बाल समय रबि भक्षि लियो तब, तीनहुँ लोक भयो अँधियारो । ताहि सों त्रास भयो जग को, यह संकट काहु सों जात न टारो ॥ देवन आन करि बिनती तब, छाँड़ि दियो रबि"
    
share: true    
---
![](/assets/images/samskrut/Hanumanji.jpg)    
    
# संकटमोचन हनुमानाष्टक    
## Sankat Mochan HanumanAshtakam    
    
गोस्वामी तुलसीदास कृत    
    
बाल समय रबि भक्षि लियो तब, तीनहुँ लोक भयो अँधियारो ।    
ताहि सों त्रास भयो जग को, यह संकट काहु सों जात न टारो ॥    
देवन आन करि बिनती तब, छाँड़ि दियो रबि कष्ट निवारो ।    
को नहिं जानत है जग में कपि, संकटमोचन नाम तिहारो ॥ 1 ॥    
    
बालि की त्रास कपीस बसै गिरि, जात महाप्रभु पंथ निहारो ।    
चौंकि महा मुनि शाप दिया तब, चाहिय कौन बिचार बिचारो ॥    
के द्विज रूप लिवाय महाप्रभु, सो तुम दास के शोक निवारो ।    
को नहिं जानत है जग में कपि, संकटमोचन नाम तिहारो ॥ 2 ॥    
    
अंगद के संग लेन गये सिय, खोज कपीस यह बैन उचारो ।    
जीवत ना बचिहौ हम सो जु, बिना सुधि लाय इहाँ पगु धारो ॥    
हेरि थके तट सिंधु सबै तब, लाय सिया-सुधि प्राण उबारो ।    
को नहिं जानत है जग में कपि, संकटमोचन नाम तिहारो ॥ 3 ॥    
    
रावन त्रास दई सिय को सब, राक्षसि सों कहि शोक निवारो ।    
ताहि समय हनुमान महाप्रभु, जाय महा रजनीचर मारो ॥    
चाहत सीय अशोक सों आगि सु, दै प्रभु मुद्रिका शोक निवारो ।    
को नहिं जानत है जग में कपि, संकटमोचन नाम तिहारो ॥ 4 ॥    
    
बाण लग्यो उर लछिमन के तब, प्राण तजे सुत रावण मारो ।    
लै गृह बैद्य सुषेन समेत, तबै गिरि द्रोण सु बीर उपारो ॥    
आनि सजीवन हाथ दई तब, लछिमन के तुम प्राण उबारो ।    
को नहिं जानत है जग में कपि, संकटमोचन नाम तिहारो ॥ 5 ॥    
    
रावण युद्ध अजान कियो तब, नाग कि फाँस सबै सिर डारो ।    
श्रीरघुनाथ समेत सबै दल, मोह भयो यह संकट भारो ॥    
आनि खगेस तबै हनुमान जु, बंधन काटि सुत्रास निवारो ।    
को नहिं जानत है जग में कपि, संकटमोचन नाम तिहारो ॥ 6 ॥    
    
बंधु समेत जबै अहिरावन, लै रघुनाथ पाताल सिधारो ।    
देबिहिं पूजि भली बिधि सों बलि, देउ सबै मिति मंत्र बिचारो ॥    
जाय सहाय भयो तब ही, अहिरावण सैन्य समेत सँहारो ।    
को नहिं जानत है जग में कपि, संकटमोचन नाम तिहारो ॥ 7 ॥    
    
काज किये बड़ देवन के तुम, वीर महाप्रभु देखि बिचारो ।    
कौन सो संकट मोर गरीब को, जो तुमसों नहिं जात है टारो ॥    
बेगि हरो हनुमान महाप्रभु, जो कछु संकट होय हमारो ।    
को नहिं जानत है जग में कपि, संकटमोचन नाम तिहारो ॥ 8 ॥    
    
लाल देह लाली लसे, अरू धरि लाल लंगूर ।    
बज्र देह दानव दलन, जय जय जय कपि सूर ॥    
    
