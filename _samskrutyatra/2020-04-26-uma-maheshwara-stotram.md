---    
id: 4055    
mathjax: true    
title: 'उमामहेश्वर स्तोत्रं'    
date: 2020-04-26    
layout: samskrut-layout 
permalink: /samskrutyatra/uma-maheshwara-stotram
redirect_from: 
  - '/samskrut/uma-maheshwara-stotram'
tags: [Shiva, Chanting, Stotram]    
categories:    
    
header:    
   teaser: /assets/images/samskrut/Umamaheshwar.jpg    
    
author: 'Hari Thapliyaal'    
    
excerpt:    
    
share: true    
---    
    
![](/assets/images/samskrut/Umamaheshwar.jpg)    
    
# उमामहेश्वर स्तोत्रं     
## Uma Maheshwara Stotram    
    
{% include embed-audio.html src = "https://raw.githubusercontent.com/dasarpai/DAI-mp3/main/dasarpai-mp3/024-UmaMaheshwarStotram.mp3" %}     
    
    
    
नमः शिवाभ्यां नवयौवनाभ्यां    
परस्पराश्लिष्टवपुर्धराभ्यां |    
नगेन्द्रकन्यावृषकेतनाभ्यां    
नमो नमः शङ्करपार्वतीभ्यां || 1 ||    
    
नमः शिवाभ्यां सरसोत्सवाभ्यां    
नमस्कृताभीष्टवरप्रदाभ्यां |    
नारायणेनार्चितपादुकाभ्यां    
नमो नमः शङ्करपार्वतीभ्यां || 2 ||    
    
नमः शिवाभ्यां वृषवाहनाभ्यां    
विरिञ्चिविष्ण्विन्द्रसुपूजिताभ्यां |    
विभूतिपाटीरविलेपनाभ्यां    
नमो नमः शङ्करपार्वतीभ्यां || 3 ||    
    
नमः शिवाभ्यां जगदीश्वराभ्यां    
जगत्पतिभ्यां जयविग्रहाभ्यां |    
जम्भारिमुख्यैरभिवन्दिताभ्यां    
नमो नमः शङ्करपार्वतीभ्यां || 4 ||    
    
नमः शिवाभ्यां परमौषधाभ्यां    
पञ्चाक्षरीपञ्जररञ्जिताभ्यां |    
प्रपञ्चसृष्टिस्थितिसंहृताभ्यां    
नमो नमः शङ्करपार्वतीभ्यां || 5 ||    
    
नमः शिवाभ्यामतिसुन्दराभ्यां    
अत्यन्तमासक्तहृदम्बुजाभ्यां |    
अशेषलोकैकहितङ्कराभ्यां    
नमो नमः शङ्करपार्वतीभ्यां || 6 ||    
    
नमः शिवाभ्यां कलिनाशनाभ्यां    
कङ्कालकल्याणवपुर्धराभ्यां |    
कैलासशैलस्थितदेवताभ्यां    
नमो नमः शङ्करपार्वतीभ्यां || 7 ||    
    
नमः शिवाभ्यामशुभापहाभ्यां    
अशेषलोकैकविशेषिताभ्यां |    
अकुण्ठिताभ्यां स्मृतिसम्भृताभ्यां    
नमो नमः शङ्करपार्वतीभ्यां || 8 ||    
    
नमः शिवाभ्यां रथवाहनाभ्यां    
रवीन्दुवैश्वानरलोचनाभ्यां |    
राकाशशाङ्काभमुखाम्बुजाभ्यां    
नमो नमः शङ्करपार्वतीभ्यां || 9 ||    
    
नमः शिवाभ्यां जटिलन्धराभ्यां    
जरामृतिभ्यां च विवर्जिताभ्यां |    
जनार्दनाब्जोद्भवपूजिताभ्यां    
नमो नमः शङ्करपार्वतीभ्यां || 10 ||    
    
नमः शिवाभ्यां विषमेक्षणाभ्यां    
बिल्वच्छदामल्लिकदामभृद्भ्यां |    
शोभावतीशान्तवतीश्वराभ्यां    
नमो नमः शङ्करपार्वतीभ्यां || 11 ||    
    
नमः शिवाभ्यां पशुपालकाभ्यां    
जगत्रयीरक्षणबद्धहृद्भ्यां |    
समस्तदेवासुरपूजिताभ्यां    
नमो नमः शङ्करपार्वतीभ्यां || 12 ||    
    
स्तोत्रं त्रिसन्ध्यं शिवपार्वतीभ्यां    
भक्त्या पठेद्द्वादशकं नरो यः |    
स सर्वसौभाग्यफलानि    
भुङ्क्ते शतायुरान्ते शिवलोकमेति || 13 ||    
    
