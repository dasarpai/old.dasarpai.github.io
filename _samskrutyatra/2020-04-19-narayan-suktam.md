---    
id: 4031    
mathjax: true    
title: 'नारायणसूक्तम्'    
date: 2020-04-19    
layout: samskrut-layout 
permalink: /samskrutyatra/narayan-suktam
redirect_from: 
  - '/samskrut/narayan-suktam'
tags: [Vishnu, Suktam]    
categories:    
    
header:    
   teaser: /assets/images/samskrut/Vishnu.jpg    
    
author: 'Hari Thapliyaal'    
    
excerpt:    
    
share: true    
---    
    
![](/assets/images/samskrut/Vishnu.jpg)    
    
# नारायणसूक्तम्    
## Narayan Suktam  
    
{% include embed-audio.html src = "https://raw.githubusercontent.com/dasarpai/DAI-mp3/main/dasarpai-mp3/036-narayanSuktam.mp3" %}     
         
सहस्रशीर्षं देवं विश्वाक्षं विश्वशम्भुवम् ।    
विश्वं नारायणं देवं अक्षरं परमं पदम् ।    
    
विश्वतः परमान्नित्यं विश्वं नारायणग्ं हरिम् ।    
विश्वं एवेदं पुरुषस्तद्विश्वं उपजीवति ।    
    
पतिं विश्वस्यात्मेश्वरग्ं शाश्वतग्ं शिवमच्युतम् ।    
नारायणं महाज्ञेयं विश्वात्मानं परायणम् ।    
    
नारायणपरो ज्योतिरात्मा नारायणः परः ।    
नारायणपरं ब्रह्मं तत्त्वं नारायणः परः  ।    
    
नारायणपरो ध्याता ध्यानं नारायणः परः ।    
यच्च किंचित् जगत् सर्वं दृश्यते श्रूयतेऽपि वा ।    
    
अंतर्बहिश्च तत्सर्वं व्याप्य नारायणः स्थितः ।    
अनन्तं अव्ययं कविग्ं समुद्रेन्तं विश्वशंभुवम् ।    
    
पद्म कोश प्रतीकाशं हृदयं च अपि अधोमुखम् ।    
अधो निष्ठ्या वितस्त्यान्ते नाभ्यामुपरि तिष्ठति ।    
    
ज्वालमालाकुलं भाती विश्वस्यायतनं महत् ।    
सन्ततग्ं शिलाभिस्तु लम्बत्या कोशसन्निभम् ।    
    
तस्यान्ते सुषिरग्ं सूक्ष्मं तस्मिन्᳚  सर्वं प्रतिष्ठितम् ।    
तस्य मध्ये महानग्निः विश्वार्चिः विश्वतो मुखः ।    
    
सोऽग्रभुग्विभजंतिष्ठन् आहारं अजरः कविः ।    
तिर्यगूर्ध्वमधश्शायी रश्मयस्तस्य सन्तता ।    
    
सन्तापयति स्वं देहमापादतलमास्तकः ।    
तस्य मध्ये वह्निशिखा अणीयो᳚र्ध्वा व्यवस्थितः ।    
    
नीलतोयद-मध्यस्था-द्विद्युल्लेखेव भास्वरा ।    
नीवारशूकवत्तन्वी पीता भा᳚स्वत्यणूपमा ।    
    
तस्याः᳚ शिखाया मध्ये परमात्मा व्यवस्थितः ।    
स ब्रह्म स शिवः स हरिः सेन्द्रः सोऽक्षरः परमः स्वराट् ।    
    
ऋतग्ं सत्यं परं ब्रह्म पुरुषं कृष्ण पिङ्गलम् ।    
ऊर्ध्वरेतं विरूपाक्षं विश्वरूपाय वै नमो नमः ।    
    
ॐ नारायणाय विद्महे वासुदेवाय धीमहि ।    
तन्नो विष्णुः प्रचोदयात् ॥    
ॐ शांतिः शांतिः शांतिः ॥    
    
