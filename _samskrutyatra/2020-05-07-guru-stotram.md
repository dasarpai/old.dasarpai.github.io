---    
id: 4086    
mathjax: true    
title: 'गुरु स्तोत्रम्'    
date: 2020-05-07    
layout: samskrut-layout 
permalink: /samskrutyatra/guru-stotram
redirect_from: 
  - '/samskrut/guru-stotram'
tags: [Devi, Stotram, Guru, Chanting]    
categories:    
    
header:    
   teaser: /assets/images/samskrut/durga.jpg    
    
author: 'Hari Thapliyaal'    
    
excerpt:    
    
share: true    
---    
    
![](/assets/images/samskrut/durga.jpg)    
    
# गुरु स्तोत्रम्     
## Guru Stotram    
    
{% include embed-audio.html src = "/assets/mp3/57-GuruStotram057-GuruStotram.mp3" %}     
    
    
गुरुर्ब्रह्मा गुरुर्विष्णुर्गुरुर्देवो महेश्वरः ।    
    
गुरुरेव परं ब्रह्म तस्मै श्रीगुरवे नमः ॥१॥    
    
अज्ञानतिमिरान्धस्य ज्ञानाञ्जनशालाकया ।    
चक्षुरुन्मीलितं येन तस्मै श्रीगुरवे नमः ॥२॥    
    
अखण्डमण्डलाकारं व्याप्तं येन चराचरम् ।    
तत्पदं दर्शितं येन तस्मै श्रीगुरवे नमः ॥३॥    
    
अनेकजन्मसम्प्राप्तकर्मेन्धनविदाहिने ।    
आत्मञ्जानाग्निदानेन तस्मै श्रीगुरवे नमः ॥४॥    
    
मन्नाथः श्रीजगन्नाथो मद्गुरुः श्रीजगद्गुरुः ।    
मदात्मा सर्वभूतात्मा तस्मै श्रीगुरवे नमः ॥५॥    
    
ब्रह्मानन्दं परमसुखदं केवलं ज्ञानमूर्तिम्    
द्वन्द्वातीतं गगनसदृशं तत्त्वमस्यादिलक्ष्यम् ॥६॥    
    
एकं नित्यं विमलमचलं सर्वधीसाक्षीभूतम्    
भावातीतं त्रिगुणरहितं सद्गुरुंतं नमामि ॥७॥    
    
स्थावरं जङ्गमं व्याप्तं येन कृत्स्नं चराचरम् ।    
तत्पदं दर्शितं येन तस्मै श्रीगुरवे नमः ॥८॥    
    
चिद्रूपेण परिव्याप्तं त्रैलोक्यं सचराचरम् ।    
तत्पदं दर्शितं येन तस्मै श्रीगुरवे नमः ॥९॥    
    
सर्वश्रुतिशिरोरत्नसमुद्भासितमूर्तये ।    
वेदान्ताम्बूजसूर्याय तस्मै श्रीगुरवे नमः ॥१०॥    
    
चैतन्यः शाश्वतः शान्तो व्योमातीतोनिरञ्जनः ।    
बिन्दूनादकलातीतस्तस्मै श्रीगुरवे नमः ॥११॥    
    
ज्ञानशक्तिसमारूढस्तत्त्वमालाविभूषितः ।    
भुक्तिमुक्तिप्रदाता च तस्मै श्रीगुरवे नमः ॥१२॥    
    
शोषणं भवसिन्धोश्च प्रापणं सारसम्पदः ।    
यस्य पादोदकं सम्यक् तस्मै श्रीगुरवे नमः ॥१३॥    
    
न गुरोरधिकं तत्त्वं न गुरोरधिकं तपः ।    
तत्त्वज्ञानात् परं नास्ति तस्मै श्रीगुरवे नमः ॥१४॥    
    
गुरुरादिरनादिश्च गुरुः परमदैवतम् ।    
गुरोः परतरं नास्ति तस्मै श्रीगुरवे नमः ॥१५॥    
