---    
id: 4046    
mathjax: true    
title: 'श्री काल भैरव अष्टकम्‌'    
date: 2020-04-22    
permalink: /samskrutyatra/shri-kaal-bhairav-ashta'
redirect_from: 
  - '/samskrut/shri-kaal-bhairav-ashta'
tags: [Shiva, Chanting]    
categories:    
    
header:    
   teaser: /assets/images/samskrut/Shiva.jpg    
    
author: 'Hari Thapliyaal'    
    
excerpt:    
    
share: true    
---    
    
![](/assets/images/samskrut/Shiva.jpg)    
    
# श्री काल भैरव अष्टकम्‌    
## Shri Kaal Bhairav Ashtakam    
    
    
{% include embed-audio.html src = "/assets/mp3/014-KaalBhairavAshtakam.mp3" %}     
    
    
    
देवराज सेव्यमान पावनाङ्घ्रि पङ्कजं    
व्यालयज्ञ सूत्रमिन्दु शेखरं कृपाकरम्‌ ।    
नारदादि योगिबृन्द वन्दितं दिगम्बरं    
काशिकापुराधिनाथ कालभेरवं भजे ॥ 1 ॥    
    
भानुकोटि भास्वरं भवब्धितारकं परं    
नीलकण्ठ मीप्सितार्ध दायकं त्रिलोचनम्‌ ।    
कालकाल मम्बुजाक्ष मस्तशून्य मक्षरं    
काशिकापुराधिनाथ कालभैरवं भजे ॥ 2 ॥    
    
शूलटङ्क पाशदण्ड पाणिमादि कारणं    
श्यामकाय मादिदेव मक्षरं निरामयम्‌ |    
भीमविक्रमं प्रभुं विचित्र ताण्डव प्रियं    
काशिकापुराधिनाथ कालभैरवं भजे ॥ 3 ॥    
    
भुक्ति मुक्ति दायकं प्रशस्तचारु विग्रहं    
भक्तवत्सलं स्थितं समस्तलोक विग्रहम्‌ ।    
निक्वणन्‌-मनोज्ञ हेम किङ्किणी लसत्कटिं    
काशिकापुराधिनाथ कालभैरवं भजे ॥ 4 ॥    
    
धर्मसेतु पालकं त्वधर्ममार्ग नाशकं    
कर्मपाश मोचकं सुशर्म दायकं विभुम्‌ |    
स्वर्णवर्णं केशपाश शोभिताङ्ग निर्मलं    
काशिकापुराधिनाथ कालभैरवं भजे ॥ 5 ॥    
    
रत्न पादुका प्रभाभिराम पादयुग्मकं    
नित्य मद्वितीय मिष्ट दैवतं निरञ्जनम्‌ ।    
मृत्युदर्प नाशनं करालदंष्ट्र भूषणं    
काशिकापुराधिनाथ कालभैरवं भजे ॥ 6 ॥    
    
अट्हास भिन्न पद्मजाण्डकोश सन्ततिं    
दृष्टिपात नष्टपाप जालमुग्र शासनम्‌ ।    
अष्टसिद्धि दायकं कपालमालिका धरं    
काशिकापुराधिनाथ कालभैरवं भजे ॥ 7 ॥    
    
भूतसङ्घ नायकं विशालकोर्ति दायकं    
काशिवासि लोक पुण्यपाप शोधकं विशम्‌ |    
नीतिमार्ग कोविदं पुरातनं जगत्पतिं    
काशिकापुराधिनाथ कालभैरवं भजे ॥ 8 ॥    
    
कालभैरवाष्टकं पठन्ति ये मनोहरं    
ज्ञानमुक्ति साधकं विचित्र पुण्य वर्धनम्‌ |    
शोकमोह लोभदैन्य कोपताप नाशनं    
ते प्रयान्ति कालभैरवाङ्घ्रि सन्निधिं ध्रवम्‌ ॥9॥    
    
